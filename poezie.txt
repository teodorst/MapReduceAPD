Cum umbli fara cauza si scop
Pe negrele, murdarele sosele, 
Întruchipare a tristetii mele, 
Vitreg copil al lumii, câine schiop.

Si lacrima ti-o bei, strop dupa strop, 
Si ei îti frâng spinarea cu zabrele
Si-n propriul sânge vor sa mi te spele, 
Manusi sa fii si sa te dea la shop.

Vai, schioapeti într-o lume nemiloasa, 
Lovit de toate rotile, suspini, 
Nu poti nici sa mai mergi, nici sa te-nchini, 
Cei care fug în pace nu te lasa.

Asa ni-i soarta noastra* de straini, 
Tu, câine schiop, fost animal de casa.


*De lovituri mortale sa fim plini
Si haituiti, sa ne simtim acasa. 
